Title       : Jorden Frihed Kundskab 

Title Note  : Et nyt dansk parti med fokus på to ting

[TITLE]



# En bæredygtig økonomi

En bæredygtig økonomi for hele befolkningen med retten til et værdigt liv i tryghed, et sted at bo og nok økonomi til at man kan klare sig. Det er vigtigt at alle mennesker nyder gavn af den teknologiske udvikling og ikke kun en stadig mindre global elite. I modsætning til de etablerede partier har vi vi mange bud på, hvorledes man kan gøre det i praksis. Samtidig også retten til at kunne opbygge sin karriere eller virksomhed uden unødvendig bureaukrati og beskatning. Fremfor alt skal almindelige mennesker i sine mindre virksomheder kunne konkurrere på så lige vilkår som muligt med store internationale firmaer, som i stigende grad benytter sig af skattetænkning. 

En væsentlige del af menneskets frihed er et mere overskueligt regelsæt og således søges administrationen nedbragt såvidt muligt. Besparelsen herved benyttes til at løfte minimumsbeløbene i overførselsindkomstområdet til en højere fælles minimumssats.deles ligeligt i befolkningen. Et fast månedligt beløb til alle i overførselsindkomstområdet vil minimere omkostningerne til administration med adskillige milliarder kroner hvert år. En Folkeejet Nationalbank udsteder gældsfrie og rentefrie penge direkte ind på den enkelte borgers konto i den Folkeejdede Nationalbank i form af Borger Dividende, fordi alle danskere får een aktie hver i den Folkeejede Nationalbank. Til de der ønsker at vide i praksis, hvordan det søges gjort henviser vi til ”[Monetary Reform on Iceland](https://www.forsaetisraduneyti.is/media/Skyrslur/monetary-reform.pdf)”. 

I alt estimeres en Folkeejet Nationalbank til at kunne udbtale DKK 2.500 per måned til hver dansker, skattefrit. Virksomhederne skal også betale Grønne Afgifter, det er trods alt dem der forurener mest. Administrationen i den offentlige sektor søges minimeret og besparelsen udbetalt i form af at løfte de laveste beløb på overførselsindkomstområdet til en højere fast ensartet for alle minimumssats. Specielle sager med for eksempel handicappede skal naturligvis ikke have sin støtte nedsat. Der er ikke tale om borgerløn, blot en forenkling, der gør, at de svageste vil få en markant reallønsfremgang. Ny lov forbyder at mennesker betaler rente. 

Illusionen om at bankerne agerer uafhængige mellemmænd og assisterer almindelige mennesker med finansiering af nye små virksomheder er totalt bristet. Bankerne låner stort set kun ud imod fuld sikkerhed og 85% af al udlån går således i dag til finansiel spekulation, primært i ejendomme.  

Den voldsomme stigning i pengemængden af Bank – producerede penge med rente har forårsaget den store inflation i ejendomspriserne. Seddelpressen bør således ikke varetages af privatejede med profit som motiv virksomheder. Det er en menneskerettighed at have et sted at bo. Et rigt land som Danmark bør kunne garantere det. Specielt set i lyset af de enorme gevinster der har været på ejendomsmarkedet i form af stigninger i ejendomspriserne, drevet frem af en voldsom øgning i bankernes produktion af penge som gæld, der skal betales tilbage som rente. 



# Menneskets frihed

Den anden ting er menneskets frihed. Frihed fra et stigende antal regler og forordninger, som ikke engang de myndigheder, der er ansat til at varetage dem, mestrer fuldt ud. Frihed fra unødvendig beskatning, mens virksomheder, specielt multinationale virksomheder, ofte går fri. Frihed til at starte egen virksomhed på lige vilkår med multinationale virksomheder. Frihed for mennesker fra at betale renter. Retten til realkreditlån til 0 – rente er også menneskets frihed fra det helt unødvendige renteåg. Frihed fra at betale indkomstskat er retten til at opbygge sig et liv i økonomisk tryghed. I stedet beskattes forbrug, virksomheder og resourcer. Det er ligeledes en menneskerettighed at have et sted at bo. 

Magten søges såvidt muligt decentraliseret, antallet af kommuner forøges og sognene skal igen bidrage aktivt til samfundets drift. Minimum 35 arbejdspladser søges lagt ud til hvert sogn, og sognerådene varetager fordelingen af opgaverne. Posthusene genåbnes og borgerne skal have frit valg mellem virtuel og fysisk service i alle offentlige og private virksomheder. Øget fleksibillitet i arbejdstiderne i form af flekstid, deltid, 7/7-ordninger. En Borgerombudsmand vil sikre den enkelte borgers rettigheder, og at alle sager bliver vurderet af en instans af uvildige. Nemmere adgang til folkeafstemninger og mere direkte demokrati. Medlemsskab af hemmelige loger er ikke foreneligt med menneskets frihed til at varetage samfundstjenstlige opgaver upartisk. 

Menneskets frihed er bedre varetaget af det folkevalgte europa-parlament end af den udpegede Kommission. Danmask skal ikke indgå såkaldte ”Frihandelsaftaler”, der begrænser den Danske Stats ret til at lovgive og regulere livet i Danmark. Der skal være en langt strammere monopollovgivning, som sikrer den frie konkurrence for lettere spil. Virksomheder, der laver specielt grove forseelser, skal kunne tvangsopløses, f.eks. forureningssager. Ingen mennesker bør kunne blive milliardærer på krig, fristelsen vil være for stor for nogle til at puste til ilden, derfor arbejdes der på at splitte privateejede våbenproducenter op. 

Danmark skal ikke kunne deltage i krige uden en forudgående folkeafstemning. Der bør i stedet arbejdes på fred og at genopbygge landene, der har været igennem disse forfærdelige krige.  Ret skal være ret, derfor skal whistleblowers beskyttes, de kæmper for vores alle sammens frihed. 

Alle lån fra IMF og World Bank bør være rentefrie, ellers er der ikke meget tale om hjælp, men mere tale om forretning. U – lande bør såvidt muligt eftergives sin u – lands gæld, mange af dem har allerede betalt både to og tre gange så meget i rente, som de har fået i lån gennem tiden. Ligeledes bør deres centralbanker være uafhængige af udenlandske centralbanker. For at få befolkningsvæksten til at stoppe arbejdes på en global pension på USD 100 per måned for alle over 50 år. 

Vi mener desuden at naturmedicin bør igen ligestilles med pharmaceutika. Således skal universiteterne udover patenterbar syntetisk medicin også uddanne i naturlig upatenterbar medicin. 


----

Skriv til info@jfk21.com for at modtage partiprogram.
