Title : Jorden Frihed Kundskab

Title Note : Et nyt dansk parti

[TITLE]

# En bæredygtig økonomi

sikrer hele befolkningen muligheden og retten til et værdigt liv i tryghed, et sted at bo og nok økonomi til at man kan klare sig. Det er vigtigt at alle mennesker nyder gavn af den teknologiske udvikling og ikke kun en stadig mindre global elite. Samtidig også retten til at kunne opbygge sin karriere eller virksomhed uden unødvendig bureaukrati og beskatning. Fremfor alt skal almindelige mennesker i sine mindre virksomheder kunne konkurrere på så lige vilkår som muligt med store internationale firmaer, som i stigende grad benytter sig af skattetænkning. En væsentlig del af menneskets frihed er et mere overskueligt regelsæt og således søges administrationen nedbragt såvidt muligt. Besparelsen heraf skal specielt komme de lavest lønnede til gode.

En Folkeejet Nationalbank udsteder gældsfrie og rentefrie penge direkte ind på den enkelte borgers konto i den Folkeejdede Nationalbank i form af Borger Dividende, fordi alle danskere får een aktie hver i den Folkeejede Nationalbank. Til de der ønsker at vide i praksis, hvordan det søges gjort henviser vi til ”[Monetary Reform on Iceland](https://www.forsaetisraduneyti.is/media/Skyrslur/monetary-reform.pdf)”. Vi vil arbejde på at alle lande i EU nationaliserer sine privatejede og privat kontrollerede centralbanker. 

Illusionen om at bankerne agerer uafhængige mellemmænd og assisterer almindelige mennesker med finansiering af nye små virksomheder er totalt bristet. Bankerne låner stort set kun ud imod fuld sikkerhed, og 85% af al udlån går således i dag til finansiel spekulation, primært i ejendomme.

Den voldsomme stigning i pengemængden af Bank – producerede penge med rente har forårsaget den store inflation i ejendomspriserne. "Seddelpressen" (her menes bankproducerede digitale/elektroniske kontopenge som gæld med rente) bør således ikke varetages af privatejede virksomheder, som har profit som motiv.

Det er en menneskerettighed at have et sted at bo. Et rigt land som Danmark bør kunne garantere det. Specielt set i lyset af de enorme gevinster der har været på ejendomsmarkedet i form af stigninger i ejendomspriserne, drevet frem af en voldsom øgning i bankernes produktion af penge som gæld.

Virksomhederne skal også betale Grønne Afgifter, det er trods alt dem der forurener mest.

Vi  ønsker at flytte beskatningen fra indkomst til i stedet at beskatte forbrug, omsætning og resourcer. 

# Menneskets frihed

Den anden ting er menneskets frihed. Frihed fra et stigende antal regler og forordninger, som ikke engang de myndigheder, der er ansat til at varetage dem, mestrer fuldt ud. Borgerens retssikkerhed skal øges og sikres upartiske afgørelser i tvister med offentlige institutioner og private virksomheder. Frihed fra unødvendig beskatning, mens virksomheder, specielt multinationale virksomheder, ofte går fri. Frihed til at starte egen virksomhed på lige vilkår med multinationale virksomheder. 

Magten søges såvidt muligt decentraliseret. Øget fleksibillitet i arbejdstiderne i form af flekstid, deltid, 7/7-ordninger. Borgerombudsmanden skal i stigende grad medvirke til at sikre den enkelte borgers rettigheder, og at alle sager bliver vurderet af en instans af uvildige. Nemmere adgang til folkeafstemninger og mere direkte demokrati.

Menneskets frihed er bedre varetaget af det folkevalgte europa-parlament end af den udpegede Kommission. Danmark skal ikke indgå såkaldte ”Frihandelsaftaler”, der begrænser den Danske Stats ret til at lovgive og regulere livet i Danmark. Der skal være en langt strammere monopollovgivning, som sikrer den frie konkurrence får lettere spil.

Danmark skal ikke kunne deltage i krige uden en forudgående folkeafstemning. Herunder inkluderes konventionel krig, handelskrig, finansiel krig, geo-ingeneering, miljøkrig, informationskrig, krig ved brug af terror handlinger og krig ved organiseret masse-immigration. Der bør i stedet arbejdes på fred og at genopbygge landene, der har været igennem disse forfærdelige krige. Det vil være den bedste løsning til spørgsmålet om flygtninge. Ret skal være ret, derfor skal whistleblowers beskyttes, de kæmper for vores alle sammens frihed. Det gælder alle, der er villige til at tale afsløre korruption, konspiration, overgreb og tvang, misbrug og svindel. Det gælder alle områder af samfundet, både civil, statslig, kommerciel og militær. 

# Mennesker Kundskab

Forskning bør ikke styres af den retning og de behov, der dikteres af store korporationer og deres kommercielle interesser. Forskere bør ikke bruge halvdelen af deres arbejdstid på at tigge om fondsmidler fra bla disse korporationer. Det skal heller ikke være muligt for disse via lobbyisme at forhindre forskning i emner, der kan true det greb om Jordens frihed og viden, som de i lang tid har haft. Eksempelvis skal forskning og udvikling indenfor helt nye teknologier af ikke-forurenende energiproduktion kraftigt forøges.

Videnskabelig svindel og manipulering af videnskab for politiske motiver skal i langt højere grad kunne straffes. Det gælder både virksomheder, politikere og videnskabsfolk, der har medvirket til den slags.

Det skal ikke være muligt for medicinalindustrien via lobbyisme at forhindre forskning i menneskers helbred, der ikke følger det af dem vedtagne paradigme. Således skal universiteterne udover patenterbar syntetisk medicin også kunne uddanne i naturlig upatenterbar medicin og et langt bredere spektrum af sundhedsfremmende praksis. Det skal være uetisk og umuligt at gøre folk syge for at tjene penge.

Medier skal kunne gøres ansvarlige for misinformation. I det omfang, de ukritisk viderebringer propaganda, der er plantet af grupper og nationer, der ønsker krig, skal de kunne konfronteres med dette ansvar, redegøre eksakt for deres informationskilder og tvinges til dementi og korrektion af informationerne. I det omfang, det allerede findes som en mulighed i vores retssystem, skal det styrkes og bruges i langt større omfang. I det omfang, det ikke findes, skal det etableres.

Retten til fuld aktindsigt iflg offentlighedsloven skal genetableres. Det gælder også de beslutninger, der bliver truffet af det danske Folketing. Det skal ikke være muligt for politikere at unddrage sig demokratiet ved at hemmeligholde beslutningernes forudsætninger.

Der skal sættes en stopper for og rettes op på den udhuling af uddannelserne og dermed dens kvalitet, der har fundet sted over årtier. Desuden skal uddannelsesstederne give plads til ny viden også indenfor kontroversielle emner, sålænge disse er baseret på facts og grundig kildekritik. Højere uddannelser skal igen være steder, hvor ægte kritisk tænkning kan finde sted i stedet for blot reproduktion efter færdige skabeloner. Forudsætningen for, at dette kan finde sted, skal starte allerede i den grundlæggende skoling. En folkeskolereform der tager udgangspunkt i det enkelte barns trivsel. Man lærer bedst i en skole man holder af at være i. Der skal tages hensyn til det enkelte barns indlæringssystem. Der skal undervises i Trivium metoden og at kunne tænke kritisk og selvstændigt. Og meget gerne "ude af boksen". Det er, hvad vi får brug for i fremtiden.

**Vi mener desuden at**

- Alle lån fra IMF og World Bank bør være rentefrie, ellers er der ikke meget tale om hjælp, men mere tale om forretning. U–lande bør såvidt muligt eftergives sin u–lands gæld, mange af dem har allerede betalt både to og tre gange så meget i rente, som de har fået i lån gennem tiden.

- Landbruget bør omstilles til at producere varer med større dækningsbidrag og bør være 100% statskontrolleret økologisk uden kræftfremkaldende GMO og pestisider.

- Virksomheder der forurener skal fremover løbende hensætte passende beløb til rensningen af miljøet.

- Aktive lyttere og seere genindføres, og der skal være lettere adgang til at få dementeret beviseligt falske informationer der bliver spredt i medierne. 


[Tilmeld dig nyhedsbrevet](http://eepurl.com/b9-jSf) og for at afgive vælgererklæring for Jorden Frihed Kundskab. 

Du vil efter godt en uge modtage en mail fra - noreply@vælgererklæring.dk -. 

Hvis du stadig ønsker at afgive vælgererklæring efter en uges betænkningstid, logges ind via NEMID og følger anvisningerne. Det hele bør tage under et minut. 

----

_Skriv til info@jfk21.com for at modtage yderligere information._

_Bank: Arbejdernes Landsbank Konto: 5301 0263080 | IBAN: DK4553010000263080 | SWIFT: ALBADKKK_ 

_Bank: Mercur Konto: 8401 1298811_ 

_SWIPP: 30303740_
